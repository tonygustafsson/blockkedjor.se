---
layout: default.hbs
title: Kryptohandlare
description: Om olika exchanges och hur de fungerar. Vad du bör tänka på, och riskerna med att lämna sina tillgångar på hos en exchange.
mainImage: img/exchange.jpg
author: Tony Gustafsson
created: 2019-07-22
modified: 2020-08-02
---

# Kryptohandlare (Exchanges)

Kryptovalutor kan generellt skickas mellan två parter utan mellanhänder, vilket också är en av de största fördelarna med att använda dem. I Bitcoins ursprung fick man helt enkelt betala i kontanter, varpå en vänlig själ skickade Bitcoins i gengäld.

Detta var förstås inte särskilt effektivt, och det gick inte att få någon kännedom om det faktiska marknadsvärdet på valutan. Risken för bedragare var också oerhört stor. Det dröjde inte många år innan det kom kryptohandlare där man kunde köpa och byta bitcoins och andra valutor.

En av de första kryptohandlarna var Mt. Gox, som med stor framgång lät väldigt många människor äga Bitcoins för första gången. De råkade senare ut för att bli hackade varpå de blev av med 750000 Bitcoins (7% av alla existerande bitcoins), och i 2014 gick de i konkurs. En stor mängd människor tappade därför sina bitcoins i ett tidigt skede.

Kryptovalutor i sig är säkra, så länge den privata nyckeln är i säkert förvar. Men att ha sina pengar på en kryptohandlare innebär alltid en risk. Det är då inte _dina_ pengar, utan de fungerar då som en bank, på så vis att de förvarar dem åt dig. Vilket naturligtvis innebär en risk att de går förlorade vid ett hack. I media rapporteras det ofta felaktigt att "Bitcoin har blivit hackad", vilket aldrig har hänt. Det man menar då är att en stor kryptohandlare har blivit hackad.

![Kryptohandel](../img/exchange.jpg 'Kryptohandel')

## Hur det går till

De flesta kryptohandlare har inte vågat sig in i att ta emot pengar med kreditkort eller banköverföringar, vilket beror på att de inte vill förväxlas med en bank - med alla regler, lagar och förpliktelser detta medför. De största exchanges tar dock emot dina pengar från din bank, men man brukar betala i euro eller amerikanska dollar.

De mindre kryptohandlare däremot kräver att du redan äger en annan kryptovaluta, som du skickar in till din plånbok hos kryptohandlaren. Vanligt är att man har köpt Ethereum hos någon som tar emot pengar från din bank, och dessa skickar du sedan till en mindre kryptohandlare där du kan byta ut Ethereum mot något annat. Det innebär krångel, absolut, men detta krångel gör att de som orkar ligger steget före alla andra.

## Stora kryptohandlare

### [Binance](https://www.binance.com/)

Binance är idag den största kryptohandlarna av kryptovalutor. De låter dig köpa valutor med kreditkort och har ett stort utbud av valutor.

### [CoinBase](https://www.coinbase.com/)

Den näst största kryptohandlaren och är populärast i Sverige. Deras gränssnitt är det enklaste jag sett hittills och de har svenskt stöd. De tar emot pengar med internationella banköverföringar, vilket har en mycket lägre avgift än att betala med kreditkort. De har dock färre kryptovalutor än exempelvis Binance.

### [KuCoin](https://www.kucoin.com/)

Gränssnittet är krångligt, och de kräver att du redan har kryptovalutor att byta bort. Men de har många valutor som inte finns vare sig på CoinBase eller Binance.

## Decentraliserade kryptohandlare (DEX - Decentralized Exchanges)

En vanlig exchange är centraliserad på samma vis som en bank är det. De har lager med kryptovalutor, och när det står att du äger 10 ETH så är det deras databas som säger att de är skyldiga dig detta. De håller det åt dig. När du köper mer av en valuta så sker det troligtvis ingen förändring på blockkedjan, utan bara i deras interna system.

Så fungerar det inte på en decentraliserad kryptohandel. Där verifierar man in med sin [plånbok](/marknaden/planbocker.html) och man köper och säljer valutor direkt mellan två parter, utan att det går igenom en mellanhand.

De flesta har idag fortfarande sin orderlista centraliserad, men nya spelare på marknaden så som UniSwap har löst det genom likviditetspooler där använder lägger in mynt och tokens där de sedan kan köpas upp av en annan part. De tjänar därigenom en procentsats för att de bidrar till poolen.

Många tror att DEXes kommer att ta över kryptohandeln mer och mer framöver, då de följer samma ideologi som kryptovalutorna i sig. Dvs inga mellanhänder, och full kontroll till individen. Generellt har de fler små, obskyra kryptovalutor som andra inte har. DEXes har ökat rejält under år 2020.

Exempel på decentraliserade kryptohandlarna idag är [UniSwap](https://app.uniswap.org/) [1inch](https://1inch.exchange/#/), [Kyper Swap](https://kyberswap.com/swap), [Binance DEX](https://www.binance.org/en/trade) och [IDEX](https://idex.market).

## Fler kryptohandlare

[Se en lista med fler kryptohandlare/exchanges](https://www.coingecko.com/en/exchanges)
