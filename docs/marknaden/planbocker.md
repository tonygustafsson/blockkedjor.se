---
layout: layout.html
title: Plånböcker
description: Kryptovalutor sparas i en plånbok (eller wallet), vilket är en applikation som skyddas med din privata nyckel, och ger dig möjlighet att skicka och ta emot valutan i fråga.
---

# Plånböcker (wallets)

En kryptovaluta ligger alltid i en plånbok. En plånbok är en applikation som kan vara på din dator, din mobiltelefon eller på en webbplats. Plånboken kopplar upp dig mot en blockkedja och med hjälp av en privat och en publik nyckel så kan du se dina tillgångar och skicka dem till andra konton.

En [kryptohandlare](/marknaden/kryptohandlare.html) håller plånböcker åt dig, där du får tillgång till den publika nyckeln (din adress), men aldrig den privata nyckeln. Det är enkelt och smärtfritt att hålla pengarna hos en kryptohandlare, men du ger då bort kontrollen till dem. Det är alltid att rekommendera att du håller din egen privata nyckel i en egen plånbok.

## Säkerhet

Om din privata nyckel kommer på vift så är dina tillgångar borta. Då kan personen komma åt dem och skicka dem vidare till sig själv eller någon annanstans. Det är därför A och O att din privata nyckel alltid hålls säker och hemlig.

I den sämsta av världar har du sparat din privata nyckel i en fil någonstans på din dator. Den kan då råka gå förlorad om datorn går sönder och du riskerar också att bli hackad. Ett bättre alternativ är i så fall att hålla din privata nyckel på ett säkert ställe såsom [LastPass](https://www.lastpass.com) eller [1Password](https://www.1password.com).

Men det absolut säkraste sättet är att köpa dig en hårdvarunyckel, såsom [Ledger Nano X](https://shop.ledger.com/pages/ledger-nano-x). En sådan nyckel kräver att du stoppar in den i datorn och låser upp den med en PIN-kod. Om din PIN-kod skulle gå förlorad, eller om enheten brinner upp så kan du alltid köpa dig en ny och återställa den med ett gäng ord i en särskild följd. Dessa ord ska alltid förvaras säkert, exempelvis i ett kassaskåp eller bankfack.

Dessa ord skapar nämligen din privata nyckel med hjälp av en algoritm. Samma algoritm kan skapa upp samtliga privata nycklar åt dig som används av en uppsjö olika kryptovalutor.

![Banano wallet](img/banano-wallet.png 'Banano wallet')
