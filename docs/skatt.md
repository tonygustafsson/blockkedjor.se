---
layout: layout.html
title: Skatt
description: Berättar om hur man egentligen hanterar skatt för kryptovalutor. Förpliktelser och möjligheter.
---

# Skatt

Om dina investeringar har gått med vinst så skall du betala skatt till Skatteverket. Det finns idag inga tydliga regler specifikt för kryptovalutor, vilket gör processen smärtsam och komplicerad i många fall.

Du ska betala skatt vid följande tillfällen:

-   När du sålt en valuta
-   När du bytt en valuta mot en eller flera andra typer
-   När du bytt en kryptovaluta mot en FIAT-valuta, ex USD
-   När du betalat med kryptovaluta vid köp av en vara
-   När du lånat ut kryptovaluta
-   När du använt kryptovaluta som spelinsats

[Skatteverkets information om kryptovalutor](https://www.skatteverket.se/privat/skatter/vardepapper/andratillgangar/kryptovalutor.4.15532c7b1442f256bae11b60.html) säger: "Om du har sålt, bytt eller betalat med en kryptovaluta behöver du redovisa detta till Skatteverket i samband med att du deklarerar. Har du gjort vinst ska du betala skatt på din vinst, och om du har gjort förlust får du dra av en del av den. Kryptovaluta kallas också för virtuell valuta eller digital valuta."

## Komplexitet

Tekniken och möjligheterna med kryptovalutor går framåt i en mycket högre takt än lagarna och reglerna hinner med. Skatteverket har inte resurser nog att förstå alla nya möjligheter för att ha en chans att reglera detta.

Det är vanligt att många transaktioner görs och det blir väldigt svårt att hålla koll på hur mycket du gått med vinst. Det hela blir inte enklare för att många kryptovalutor ger en bonus (staking rewards) för att man håller dem, eller att man i vissa fall kan få valuta x för att man hålla valuta y.

Komplexiteten och ovissheten gör att många idag inte betalar vinstskatt för sina kryptovalutor.

![Skatt](img/tax.jpg 'Skatt')
