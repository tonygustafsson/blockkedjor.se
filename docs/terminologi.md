---
layout: default.hbs
title: Terminologi
description: Det är lätt att bli förvirrad i kryptosfären. Här hittar du en lista med vanliga begrepp och deras betydelse.
mainImage:
author: Tony Gustafsson
created: 2019-07-22
modified: 2019-07-25
---

# Terminologi

Det är lätt att bli förvirrad om man hoppar in på [Sociala nätverk](/sociala-natverk.html) och börjar läsa när människor slänger sig med konstiga uttryck och ord man inte känner igen. Här ska vi försöka förklara de viktigaste av dem.

-   **51% Attack:** Blockkedjor är decentraliserade databaser, och om mer än hälften av alla noder i ett nätverk kontrolleras av en och samma part så kan de i många fall göra vad de vill. Exempelvis förhindra vissa transaktioner, skapa nya ickekorrekta transaktioner eller styra valutan åt ett håll som de flesta inte finner önskvärt.
-   **Adress:** En publik nyckel är det samma som din adress i de flesta fall. Vissa blockkedjor låter dig generera nya adresser. En adress är alltså dit du kan skicka en kryptovaluta till. De består vanligtvis av ett gäng bokstäver och siffror och det gäller att ha tungan rätt i mun när du skickar pengar till en adress.
-   **Airdrop:** En marknadsföringsteknik där man ger bort tokens gratis. Ett vanligt exempel är att du får olika uppgifter - att gå med i deras Telegramgrupp, gå med på Twitter och skriva ett inlägg om ett projekt - och i gengäld får du gratis tokens av denna valuta.
-   **Altcoins:** Ett begrepp som kommer från tiden då Bitcoin var ensam på toppen och det plötsligt började trilla in konkurrens från exempelvis Litecoin och Ethereum. Dessa är alternativa valutor, eller alternative coins.
-   **ASIC:** En särskild slags dator som är specialiserad på att bryta/mina en blockkedja som baseras på Proof of Work. Dessa är så pass kraftfulla att det oftast inte är någon idé att bryta/mina på en vanlig dator.
-   **Atomic Swap:** När man direkt kan byta mellan två olika kryptovalutor med marknadspriser, utan typiska mellanhänder och kryptohandlare.
-   **Bear/Bearish:** När en valuta har en negativ prisutveckling.
-   **Block:** En blockkedja är uppbyggd av block. Ett block innehåller vanligtvis flera transaktioner. När ett block är godkänt av ett gäng noder så läggs den till i blockkedjan och transaktionerna anses vara godkända och klara.
-   **Block Explorer:** En webbplats som visar en blockkedjas adresser och transaktioner. Man kan se om en transaktion är godkänd, när den godkändes, vilka transaktioner som har gjorts på en adress osv.
-   **Burn:** Ibland väljer kryptoprojekt att bränna ett gäng av sina tokens, vilket egentligen innebär att de skickar dem till en särskild adress som alla kan se och validera. När dessa tokens tas bort ur det totala antalet tokens så höjs värdet på de som finns kvar.
-   **Cold storage:** När man förvarar sina kryptovalutor på ett ställe utanför en exchange, där de inte är kopplade till Internet och riskerar att bli hackade. Ex "paper wallets".
-   **Concensus:** När alla noder i ett nätverk håller med om att ett block med transaktioner är godkända.
-   **DAO:** Decentralized Autonomous Organization, ett koncept där en ny slags organisation skapas som inte är styrs av en centraliserad organisation. Där pengar kommer in och går ut och kan styras med smarta kontrakt, utan att det kan stoppas.
-   **DAPP:** Decentraliserade applikationer, där smarta kontrakt används för att skicka data till en applikation. Exempelvis CryptoKitties som är ett spel där man kan byta katter med varandra. Ingen kan stoppa en decentraliserad applikation eftersom den inte ligger på specifika servrar utan ligger utspritt.
-   **Dump:** När stora mängder av en valuta säljs och priserna går ner.
-   **ERC-20:** En standard som är utvecklat av Ethereum där olika tokens kan ligga ovanpå Ethereum. Token X och Token Y kan ligga på din Ethereumadress, antingen by design eller som en placeholder i väntan på att en ny blockkedja ska utvecklas.
-   **FIAT:** Vanliga cash så som SEK, USD och EUR.
-   **FOMO:** Fear of missing out, en term som beskriver rädslan man känner när priserna går upp och man riskerar att gå miste om att vara med på tåget. Det gör ofta att man går back, eftersom man satsar när det är försent och priserna direkt efteråt går ner igen.
-   **Fork:** När en blockkedja uppdateras kan det ske genom en Soft fork, varpå allt rullar på som tidigare då den är bakåtkompatibel. Eller en hard fork där alla noder måste uppdateras för att få vara del av den nya blockkedjan. I vissa fall finns det åsiktsskiljaktigheter som gör att några vill behålla det gamla systemet, varpå två konkurrerande blockjedor uppträder. Exempelvis Bitcoin Cash som forkades av Bitcoin för att Cashteamet hade idéer som inte gick ihop med Bitcoin Core-gängets.
-   **Gas:** Många blockkedjor så som Ethereum och NEO kräver gas, dvs bensin, för att skicka pengar till andra adresser. Det är som en sidoblockkedja till huvudblockkedjan, som enbart används för transaktionsavgifter. Oftast får man gratis gas genom att hålla huvudblockkedjan.
-   **HODL:** Osäkert ursprung, kan vara Hold on for dear life, eller bara en felstavning på "Hold". Det handlar i alla fall om att inte sälja utan hålla på en valuta under en lång tid. Oftast är det en rekommendation från användare för att inte sälja för tidigt.
-   **KYC:** Know your customer, ofta ett krav från kryptohandlare och ICOs för att följa lagen i landet som köparen befinner sig i. För att förhindra pengatvätt och olagligheter. Det går ut på att du måste bevisa att du är du, genom att skicka foto på körkort eller dylikt.
-   **ICO:** Initial Coin Offering, ett sätt för nya kryptovalutor att både sälja sin valuta för FIAT, och för att få mer kapital för vidareutveckling. Lite som Kickstart.
-   **IEO:** Initial Exchange Offering, samma som ICO på de flesta sätt men är centraliserat och sköts av kryptohandlare. Det har blivit vanligare på senare tid, att en ICO sker hos Binance exempelvis, varpå det är en IEO.
-   **Lightning Network**: En lager-2-lösning ovanpå Bitcoin och några andra. Eftersom Bitcoin är relativt långsamt så sker transaktioner på ett lager ovanpå, där enbart kontentan av alla transaktioner behöver lagras ner på den långsammare blockkedjan Bitcoin.
-   **MarketCap**: Det totala värdet av samtliga token i en kryptovaluta.
-   **Mining**: I en blockkedja som baseras på Proof of Work kan man generera hashar genom algoritmer, och genom att göra det så bidrar man till nätverkets säkerhet, godkänner transaktioner och belönas med tokens för sitt arbete. Det kräver hög CPU/GPU-last och kostar förstås el. Därför måste belöningen vara högre än elförbrukningen om det ska vara lönsamt. Idag är det oftast ASICs som bryter/minar.
-   **Moon**: Mooning eller att en valuta går till månen är ett vanligt uttryck för att beskriva att priserna går upp lavinartat.
-   **Node**: En dator i ett decentraliserat nätverk som bevakar och godkänner transaktioner.
-   **Proof of Work (PoW):** En konsensusmodell som går ut på att generera hashar med CPU/GPU. Den som gissar rätt hash godkänner ett block, och om alla kommer fram till samma slutsats så anses blocket som godkänt.
-   **Proof of Stake (PoS):** En konsensusmodell som går ut på att avsätta delar av sina pengar och därmed få rösträtt. Kräver ingen CPU-kraft vilket är mer miljömedvetet. Tanken är att man inte kommer vilja sabotera nätverket eftersom man uppenbarligen är investerad i att nätverket fungerar. Blir vanligare och vanligare.
-   **Pump:** När människor eller företag taktiskt pumpar upp priserna.
-   **Sharding:** Klassiska blockkedjor som Bitcoin är långsamma och klarar bara av x antal transaktioner i sekunden. Det gör att många väljer att dela upp nätverket i flera olika bitar, där alla noder i nätverket inte måste hålla med varandra, utan bara inuti sitt kluster.
-   **Smart contracts:** Är programkod på en blockkedja som kan utföra uppgifter om vissa saker inträffar. Exempelvis om 10 tokens sätts in på detta konto så skickas 5 tokens till adress x och 5 tokens till adress y. Kan göras komplexa och användas för spellogik eller vad som.
-   **Token:** Ett fragment av det totala antalet tokens. Samma som coin, men behöver inte vara en valuta, även om de nästan alltid kan användas som det.
-   **White paper:** Ett dokument som beskriver en kryptoprojekt i detalj. Oftast tekniktungt.
