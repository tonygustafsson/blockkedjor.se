---
layout: layout.html
title: Branscher
description: Blockkedjetekniken påverkar inte bara valutor, utan också exempelvis Internet of Things, logistik, spel och artificiell intelligens.
---

# Branscher

Blockkedjetekniken är inte bara en teknik för att skapa elektroniska valutor, utan kommer att påverka många branscher framöver. Här kommer vi att gå igenom de vanligaste områdena idag och hur blockkedjor kan tänkas påverka dem.

## Valutor

Det absolut vanligaste användningsområdet för blockkedjor idag är kryptovalutor så som [Bitcoin](/kryptovalutor/bitcoin.html), [NANO](/kryptovalutor/nano.html), [Ripple](/kryptovalutor/xrp.html), [Litecoin](/kryptovalutor/litecoin.html), [Stellar](/kryptovalutor/stellar.html) och [Monero](/kryptovalutor/monero.html). Det är ett av de allra bästa områdena eftersom blockkedjor inte kan påverkas eller manipuleras i efterhand. Transaktioner är små i datamängd och man vill ofta kunna spåra dem i efterhand.

## Internet of Things (IoT)

IoT handlar om att miljarder maskiner i framtiden kommer att prata med varandra. Inte bara datorer, utan kaffemaskiner, tvättmaskiner, bilar och vindkraftverk. Revolutionen har redan börjat, men förutspås ha en lysande framtid.

I en framtid där Übers bilar får betalt direkt av resenärerna och kan använda dessa tillgångar för att automatiskt kan betala tullavgifter och betala för elen som laddar den, eller där kaffemaskinen beställer kaffe när det börjar ta slut. Där ett hus kan betala sin el direkt till grannens solpanel.

Här är det tydligt att det krävs en digital valuta där mikrotransaktioner är en självklarhet, där varje transaktion inte kostar pengar. Därför är det vanligt att IoT-kryptoprojekt baseras på [DAG-teknologi](/tekniker/riktade-acykliska-grafer.html). Exempel på dessa är [IOTA](/kryptovalutor/iota.html), Internet Node Token och IoT Chain.

## Logistik

Ett av de bästa områdena att applicera en blockkedja för är logistik. Att veta vart ditt paket är i förloppet mellan fabriken och dig kan vara väsentligt, men än viktigare är det mellan olika fabriker och företag att spåra paket.

Det finns branscher som är extra utsatta, så som läkemedel och matindustrin. Där felaktig hantering och fraktsätt påverkar kvaliteten. Idag finns det blockkedjor som är speciellt utvecklade för att monitorera temperaturer, luftfuktighet, tapp, bakterier osv. Där mätinstrument kommunicerar direkt med blockkedjan, så att man med en app kan skanna ett paket kött och både se att kvaliteten är ok, men också varifrån det kommer, vad kon hette, vad bondon bor, hur lång tid frakten tog osv.

Några av dessa blockkedjor är [VeChain](/kryptovalutor/vechain.html), Internet Node Token, Morpheus Networks, WaltonChain och OriginTrail.

## Spel

Spel förutspås använda sig flitigt av blockkedjor framöver. I stället för transaktioner av mynt så kan man i stället tänka sig transaktioner med spelkort, eller vapen i spel. Det är redan idag vanligt att man kan köpa tillbehör för pengar och använda sig av i spel, och det finns marknadsplatser där dessa kan bytas mellan spelare.

Varför gå genom en tredjepart när man kan byta direkt mellan två parter? Och varför ha tillbehör som bara fungerar i ett spel när flera spel kan använda sig av samma blockkedja?

Exempel på den här typen av blockkedjor är ENjin Coin, WAX och DMarket.

## Betting

Vanliga kryptovalutor kan naturligtvis användas för gambling och betting, men det finns förstås specifika som är just till för detta ändamål. Det här är en bransch med tveksamt egentligt syfte av den anledningen. Det är vanligt att nya kryptovalutor skapas med ett specifikt syfte, när ett mer generellt mynt egentligen skulle kunna användas. Det fungerar då i marknadssyfte och man blir fastlåst i deras ekonomiska system.

Exempel på dessa är FunFair, CasinoCoin och BitDice.

## Välgörenhet

Blockkedjor är lysande för välgörenhetsorganisationer eftersom varje transaktion är publik, spårbar och ej kan ändras i efterhand. Borta är tiden då organisationer kan lura välvilliga människor, eller kanske värre - de som behöver pengarna mest. Det kan också fungera som en investeringsplattform, där man kan utge mikrolån till fattiga människor som bygger upp verksamheter.

Två av dessa är GoHelpFund och Helpico.

## Sociala nätverk

Många tror att framtidens sociala nätverk kommer att vila på blockkedjor. Varför inte? Varje inlägg och varje meddelande skulle kunna ligga på en blockkedja som inte kan manipuleras av någon. Användningsområdet är dock tveksamt, men fungerar bra som gimmick. Däremot kan det vara en god idé att kunna skicka valutor inom ett socialt nätverk utan att lämna sidan. Exempelvis skicka pengar till familj och vänner direkt genom chatten man vanligtvis använder. Facebooks Libra kommer att fungera ungefär så när det lanseras.

En annan idé som är värd att ta på allvar är att kunna authentifiera sig mot ett socialt nätverk med hjälp av blockkedja. Där ens identitet inte kan röras av någon annan och där man kan dela identitet mellan flera olika sociala nätverk. Exempel på detta är projektet Dock.

Exempel på sociala kryptonätverk är Kin, YOYOW och Friendz.

## Events

Du har säkert köpt biljetter någon gång av en privatperson för att du missat den officiella försäljningen. Kanske har du till och med råkat bli bedragen då du betalat personen men inte fått några biljetter, eller fått biljetter som redan använts.

Tanken är att blockkedjan skulle göra det möjligt för en säker andrahandsmarknadsplats där man direkt på kedjan kan se när en biljett blivit köpt och använd. Där man kan se vem som äger den och att ägarskapet byter plats vid köp, och där köpet och bytet av biljettägare sker i samma transaktion.

Några av dessa är XMax, Viberate, EventChain och Patron.

## Artificiell intelligens

Många projekt slänger sig med buzz words för att locka investerare. Ett av dessa har varit kombinationen blockkedjor och artificiell intelligens. Man tänker sig att artificiella intelligenser skulle kunna samla sin kunskap och sina algoritmer på ett gemensamt ställe. Men i verkligheten kräver AI enorma datamängder som flyttas blixtsnabbt - något som blockkedjor är dåligt lämpade för.

Några av dessa är Cortex, SingularityNET, DeepBrain Chain och Matrix AI.

## El och energi

Det har blivit populärt att använda blockkedjor för att ha koll på elkonsumtion och ta betalt och köpa energi. Tanken är att man kan ha solpaneler på taket och direkt få betalt av andra som använder den el man själv inte kunnat använda. Och dessa betalningar kan sedan användas när det varit molnigt ett tag och du själv behöver köpa el.

Exempel på dessa är Power Ledger, Restart Energy och Electrify.Asia.

## Fastigheter

Det finns ett gäng blockkedjor som är fokuserade på att sätta digitalt värde på fastigheter. Det kan handla om att äga en procent av en byggnad, eller att hyra ut sin bostad likt RnB. Man kan diskutera värdet att ha särskilda blockkedjor för detta.

Exempel på dessa är Propy, LockTrip och Bee Token.
