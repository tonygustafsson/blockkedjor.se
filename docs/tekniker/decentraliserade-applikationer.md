---
layout: default.hbs
title: Decentraliserade applikationer (DApps)
description: Om appar och applikationer vars data integrerar mot decentraliserade system och blockkedjor. Detta möjliggör ostoppbara och ocensurerbara applikationer.
mainImage: img/decentraliserade-applikationer.jpg
author: Tony Gustafsson
created: 2019-07-29
modified: 2019-07-30
---

# Decentraliserade applikationer (DApps)

![CryptoKitties](../img/decentraliserade-applikationer.jpg 'CryptoKitties')

En mjukvara som kommunicerar med en [blockkedja](/tekniker/blockkedjor.html) och som integrerar med dessa genom [smarta kontrakt](/tekniker/smarta-kontrakt.html). Dessa applikationer kan se ut som vilka som helst, och vara webbapplikationer, desktopprogram eller mobilappar.

Då de lagrar informationen på en blockkedja och utför beräkningar med smarta kontrakt är de också ostoppbara. Om någon finner dem obekväma så går det inte att ta ner några servrar för att få ner dem, utan hela blockkedjan måste i så fall tas ner, vilket i sig är i princip omöjligt. Det finns heller inga mellanhänder och de kräver inte att man behöver lita på organisationen eller företaget bakom applikationerna.

Idag är fortfarande decentraliserade appar något begränsade då de flesta baseras på [Ethereum](/kryptovalutor/ethereum.html), som bara klarar av ca 15 transaktioner/händelser i sekunden. Detta har inte hindrat utvecklingen nämnvärt, och kommer att lösas i och med Ethereums övergång till [Proof of Stake](/tekniker/proof-of-stake.html) och nyare, modernare blockkedjor.

[Se en topplista med decentraliserade applikationer](https://www.stateofthedapps.com/).

## Exempel på decentraliserade applikationer

### [Steemit](https://steemit.com/)

En social media-plattform där användare kan skriva av sig, och där populära skribenter tjänar STEEM (kryptovaluta) på nätverket. Eftersom det är decentraliserat så är det också fritt från censur. Det finns exempel på läckta, hemliga dokument som tagits bort från andra nätverk, men som finns kvar här.

### [My Crypto Heroes](https://www.mycryptoheroes.net/)

Ett turbaserat RPG-spel som körs på både mobila plattformar och desktopdatorer. Det går ut på att hitta, spara och träna hjältar från historien. En hjälte är lagrad på blockkedjan och kan förstås inte kopieras.

### [Nextcolony](https://nextcolony.io/)

Ett rymdsimulatorspel med RPG-element där man kan hitta oupptäckta delar av universum, hitta och kolonisera planeter och leta och byta objekt med varandra och attackera varann.

### [PlayToWin](https://playtowin.io/)

En spelplattform med casinoelement. Ett utmärkt sätt att använda smarta kontrakt på, där man slipper oroa sig för att bli lurad på pengar, dolda avgifter och annat. Förstås innebär det också avsaknaden på skydd. Det finns inga hinder att spela för mycket, eller möjlighet att stänga av användare.

### [IDEX](https://idex.market)

En decentraliserad [kryptohandlare](/marknaden/kryptohandlare.html) där tokens baserade på Ethereum kan bytas fritt mellan individer, utan att de går via en centraliserad instans.

### [ActiFit](https://actifit.io)

En applikation som monitorerar din träning och belönar din aktivitet med AFIT-tokens som är baserade på STEEM-nätverket. Det finns app för både Apple IOS och Android.

### [OpenSea](https://opensea.io/)

En plattform för att sälja, köpa och byta samlarobjekt på Ethereumkedjan. Oftast är det objekt från diverse olika spel, exempelvis CryptoKitties.

### [CryptoKitties](http://www.cryptokitties.co)

Kanske den mest kända DAppen, även om den inte är den mest populära längre. Här samlar man på katter - decentraliserade katter alltså, som ligger lagrade på Ethereumkedjan. Katter paras ihop med andra katter och då varje katt har ett enkelt DNA så blir avkomman ett resultat av detta DNA. Varje katt är unik.
