---
layout: default.hbs
title: Decentraliserade applikationer (DApps)
description: Om appar och applikationer vars data integrerar mot decentraliserade system och blockkedjor. Detta möjliggör ostoppbara och ocensurerbara applikationer.
mainImage: img/decentralized-applications.webp
author: Tony Gustafsson
created: 2019-07-29
modified: 2020-08-03
---

# Decentraliserade applikationer (DApps)

![CryptoKitties](/img/decentralized-applications.webp 'CryptoKitties')

En mjukvara som kommunicerar med en [blockkedja](/tekniker/blockkedjor.html) och som integrerar med dessa genom [smarta kontrakt](/tekniker/smarta-kontrakt.html). Dessa applikationer kan se ut som vilka som helst, och vara webbapplikationer, desktopprogram eller mobilappar.

Då de lagrar informationen på en blockkedja och utför beräkningar med smarta kontrakt är de också ostoppbara. Om någon finner dem obekväma så går det inte att ta ner några servrar för att få ner dem, utan hela blockkedjan måste i så fall tas ner, vilket i sig är i princip omöjligt. Det finns heller inga mellanhänder och de kräver inte att man behöver lita på organisationen eller företaget bakom applikationerna.

Idag är fortfarande decentraliserade appar något begränsade då de flesta baseras på [Ethereum](/kryptovalutor/ethereum.html), som bara klarar av ca 15 transaktioner/händelser i sekunden. Detta har inte hindrat utvecklingen nämnvärt, och kommer att lösas i och med Ethereums övergång till [Proof of Stake](/tekniker/proof-of-stake.html) och nyare, modernare blockkedjor.

Se en topplista med decentraliserade applikationer på [DappRadar](https://dappradar.com/) och [State of the Dapps](https://www.stateofthedapps.com/).

## Spel

### [Alien Worlds](https://alienworlds.io/)

Ett [NFT](/tekniker/non-fungible-tokens.html)-baserat spel på blockkedjan WAX. Du kan delta i planeters orgainisationer (DAOs), köpa, byta och sälja NFTs.

### [SpliterLands](https://splinterlands.com/)

Ett kortspel där man samlar kort, där vissa är mer eller mindre unika. Dessa kort kan sedan bytas mellan spelare på en marknadsplats, eller spelas med. Spelet kan ses som en blandning mellan pokemon spelkort och World of Warcraft. Spelet körs på blockkedjan Hive.

### [My Crypto Heroes](https://www.mycryptoheroes.net/)

Ett turbaserat RPG-spel som körs på både mobila plattformar och desktopdatorer. Det går ut på att hitta, spara och träna hjältar från historien. En hjälte är lagrad på blockkedjan och kan förstås inte kopieras.

### [CryptoKitties](https://www.cryptokitties.co)

Kanske den mest kända DAppen, även om den inte är den mest populära längre. Här samlar man på katter - decentraliserade katter alltså, som ligger lagrade på Ethereumkedjan. Katter paras ihop med andra katter och då varje katt har ett enkelt DNA så blir avkomman ett resultat av detta DNA. Varje katt är unik.

## Gambling

### [EarnBet](https://earnbet.io/)

Just nu det största decentraliserade kasinot, med spel som tärning, black jack, Baccarat och Jackpot. Kasinot körs på den spelfokuserade blockkedjan Wax.

### [GooseBet](https://goosebet.io/)

Ett nyare kasino som körs på Tron. Med spel som tärning, Crash, Ring, Hit Slot och Almighty Sparta.

### [PlayToWin](https://playtowin.io/)

En spelplattform med casinoelement. Ett utmärkt sätt att använda smarta kontrakt på, där man slipper oroa sig för att bli lurad på pengar, dolda avgifter och annat. Förstås innebär det också avsaknaden på skydd. Det finns inga hinder att spela för mycket, eller möjlighet att stänga av användare.

## Socialt

### [Yup](https://yup.io/)

Tjäna pengar på dina åsikter och recensioner. Används som browserplugin och ger dig möjlighet att posta åskter om varje webbsida.

### [Steemit](https://steemit.com/)

En social media-plattform där användare kan skriva av sig, och där populära skribenter tjänar STEEM (kryptovaluta) på nätverket. Eftersom det är decentraliserat så är det också fritt från censur. Det finns exempel på läckta, hemliga dokument som tagits bort från andra nätverk, men som finns kvar här.

### [ActiFit](https://actifit.io)

En applikation som monitorerar din träning och belönar din aktivitet med AFIT-tokens som är baserade på STEEM-nätverket. Det finns app för både Apple IOS och Android.

## Marknadsplatser

### [AtomicAssets](https://wax.atomichub.io/)

Ligger på WAX-kedjan och är ett ställe där man kan byta, sälja och köpa digitala varor, så som spelkort och spelobjekt.

### [Collectables](https://collectables.io/)

Ligger på WAX-kedjan och är ett ställe där man kan byta, sälja och köpa digitala varor, så som spelkort och spelobjekt.

### [OpenSea](https://opensea.io/)

En plattform för att sälja, köpa och byta samlarobjekt på Ethereumkedjan. Oftast är det objekt från diverse olika spel, exempelvis CryptoKitties.
