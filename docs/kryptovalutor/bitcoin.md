---
layout: default.hbs
title: Bitcoin (BTC)
description: Den första valutan som såg världens ljust. Skapades av pseudonymen Satoshi Nakamoto år 2008 som införde konceptet blockkedjan.
mainImage: img/bitcoin.webp
author: Tony Gustafsson
created: 2019-07-22
modified: 2021-02-17
---

# Bitcoin (BTC)

![Bitcoin](../img/bitcoin.webp 'Bitcoin')

Officiell webbplats: https://www.bitcoin.org/

Den första kryptovalutan som såg världens ljus. I slutet av 2008 skapade en okänd person eller organisation med pseudonymen Satoshi Nakamoto en ny typ av digital valuta. För första gången skapade man en distribuerad databas som inte kunde manipuleras i efterhand och där transaktioner inte bara kunde kopieras. Man löste problemet med dubbelspendering.

Eftersom upphovsmakaren är okänd och det inte finns någon organisation bakom Bitcoin så kan man anse att valutan är ostoppbar. Det finns tiotusentals Bitcoin-noder, och även om många styrs av en handfull organisationer och intressenter så har ingen så pass stort inflytande att nätverket kan stängas ner eller manipuleras.

Bitcoin använder sig av [Proof of Work (PoW)](/tekniker/proof-of-work.html), och har kritiserats för att vara en miljöbov. Detta eftersom det är den största kryptovalutan, och därför finns det också flest miners/brytare som dedikerar sin hårdvara för att validera andras transaktioner och få en belöning för mödan. Detta är ett arbete som kräver mycket energi och är därför kostsamt för miljön. Men som motargument har getts att i jämförelse med guldbranschen och finansbranschen är det fortfarande försvinnande lite.

Det kommer aldrig finnas mer än 21 miljoner BTC, vilket skapar ett system med väldigt begränsad inflation. Det enda som ökar den tillgängliga mängder Bitcoin är den belöning som miners/brytare får som förtjänst för att validera transaktioner. Denna belöning halveras ungefär vart fjärde år. Det estimeras att fyra miljoner av alla Bitcoin har gått förlorade för alltid, genom tappade nycklar.

## Fördelar

-   Proof of Work den konsensusmetod som funnits längst och har bevisat sin säkerhet gång på gång. Sedan 2009 har systemet varit uppe och rullat, och ingen har hittills kunnat hacka det.
-   Nätverksvärdet är störst därför att de kom först. Det inger störst förtroende av alla digitala valutor.
-   Stabilare pris än andra kryptovalutor då den har högst marknadsvärde.

## Nackdelar

-   Proof of Work är långsamt, och Bitcoin är bland de långsammaste kryptovalutorna med sina 3-5 transaktioner i sekunden. Därför har man implementerat lager-2-lösningar som [Lightning Network](/tekniker/lightning-network.html) och Bitcoin över andra nätverk (renBTC och WBTC).
-   Bitcoin anses röra sig extremt fort på marknaden i jämförelse med aktier, men i jämförelse med andra kryptovalutor är den relativt stabil.
-   Äldst är förstås inte tekniskt bäst längre. De flesta valutor är idag mer tekniskt avancerade än Bitcoin. Eftersom plattformen är störst och äldst så är det än viktigare att inga avbrott eller förluster sker. Ett misstag och människor skulle tappa tilliten för gott. Det gör att tekniska framsteg måste testas i åratal innan de kan implementeras.
-   Inget stöd för anonyma/hemliga transaktioner.
-   Inget stöd för [smarta kontrakt](/tekniker/smarta-kontrakt.html) eller distribuerade appar.

## Att köpa

De går att köpa direkt med kontokort eller banköverföring på [CoinBase](https://www.coinbase.com/) eller [Binance](https://www.binance.com).

## Nuvarande pris (CoinGecko)

<script src="https://widgets.coingecko.com/coingecko-coin-ticker-widget.js"></script>

<coingecko-coin-ticker-widget currency="sek" coin-id="bitcoin" locale="en"></coingecko-coin-ticker-widget>
