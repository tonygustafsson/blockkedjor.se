---
layout: layout.html
title: Ethereum (ETH)
description: Den första och största plattformen för smarta kontrakt som skapades av Vitalik Buterin år 2013.
---

# Ethereum (ETH)

![Ethereum](../img/ethereum.jpg 'Ethereum')

Denna plattform för [smarta kontrakt](/tekniker/smarta-kontrakt.html) skapades av Vitalik Buterin år 2013. Det är en plattform som fungerar som både valuta och som applikationsplattform som kan hålla data och exekvera decentraliserad kod.

Plattformen baserar sig på [Proof of Work](/tekniker/proof-of-work.html), precis som Bitcoin - men placeras att byta konsensusmetod till [Proof of Stake](/tekniker/proof-of-stake.html) år 2020. Detta för att öka hastigheten på transaktioner. De hanterar idag ca 15 transaktioner i sekunden, vilket är en flaskhals, särskilt då nätverket hanterar applikationsdata och kontrakt. De planerar även sharding och andra tekniker.

Ethereum är näst störst idag, mycket tack vare att plattformen kom att användas för att driva andra projekt och ICOs (Initial Coin Offerings). Andra tokens kan nämligen ligga ovanpå Ethereum med hjälp av standarden ERC-20. Nya företag och organisationer säljer sina tokens på Ethereumplattformen, vilket har gett ett uppsving. Men plattformen används även till applikationer och spel, så som [CryptoKitties](https://www.cryptokitties.co/).

## Fördelar

-   Störst utvecklingsteam av dem alla. De visar inga tecken på att utvecklingen avstannat.
-   Den största och första decentraliserade applikationsplattformen.
-   Decentraliserad organisation, vilket inte är så vanligt i sfären som man kan tro.
-   Bra ledarskap tack vare Vitalik Buterin.
-   Extremt många partnerskap och företag som tror på plattformen.

## Nackdelar

-   Plattformen är idag långsam, och det blir extra tydligt i applikationer och spel.
-   Konkurrensen hårdnar, flera nya plattformar har redan lanserat som är tekniskt mer imponerande. Hinner de inte ut med sina prestandaförbättringar (som redan senarelagts flera gånger) så finns risken att någon annan hinner före.
-   Inget stöd för anonyma/hemliga transaktioner.

## Att köpa

De går att köpa direkt med kontokort eller banköverföring på [CoinBase](https://www.coinbase.com/).

## Nuvarande pris (CoinGecko)

<coingecko-coin-ticker-widget currency="sek" coin-id="ethereum" locale="en"></coingecko-coin-ticker-widget>
