---
layout: default.hbs
title: Ethereum (ETH)
description: Den första och största plattformen för smarta kontrakt som skapades av Vitalik Buterin år 2013.
mainImage: img/ethereum.webp
author: Tony Gustafsson
created: 2019-07-22
modified: 2021-03-06
---

# Ethereum (ETH)

![Ethereum](../img/ethereum.webp 'Ethereum')

Officiell webbplats: https://www.ethereum.org/

Denna plattform för [smarta kontrakt](/tekniker/smarta-kontrakt.html) skapades av Vitalik Buterin år 2013. Det är en plattform som fungerar som både valuta och som applikationsplattform som kan hålla data och exekvera decentraliserad kod. Plattformen baserar sig på [Proof of Work](/tekniker/proof-of-work.html), precis som [Bitcoin](/kryptovalutor/bitcoin.html). De hanterar idag ca 15 transaktioner i sekunden.

Ethereum är näst störst idag, mycket tack vare att plattformen kom att användas för att driva andra projekt och ICOs (Initial Coin Offerings). Andra tokens kan nämligen ligga ovanpå Ethereum med hjälp av bland annat standarden ERC-20.

Plattformen används bland annat till applikationer och spel, så som [UniSwap](https://www.uniswap.org) och [CryptoKitties](https://www.cryptokitties.co/). Idag har det även blivit den självklara plattformen för [decentraliserad finans](/marknaden/decentraliserad-finans.html).

## Fördelar

-   Störst utvecklingsteam av dem alla. De visar inga tecken på att utvecklingen avstannat.
-   Den största och första decentraliserade applikationsplattformen.
-   Decentraliserad organisation, vilket inte är så vanligt i sfären som man kan tro.
-   Bra ledarskap tack vare Vitalik Buterin.
-   Extremt många partnerskap och företag som tror på plattformen.

## Nackdelar

-   Plattformen är idag långsam, och det blir extra tydligt i applikationer och spel.
-   Avgifterna för transaktioner blir ofta skyhöga tack vare att nätverket är överbelastat.
-   Konkurrensen hårdnar, flera nya plattformar har redan lanserat som är tekniskt mer imponerande. Hinner de inte ut med sina prestandaförbättringar (som redan senarelagts flera gånger) så finns risken att någon annan hinner före.
-   Inget stöd för anonyma/hemliga transaktioner.

## Framtiden

### EIP 1559 - Avgiftsmarknad

Ethereum har extremt höga transaktionsavgifter när belastningen är hög, vilket inträffar flera gånger årligen när intresset ökar eller en ny DAPP blir populär. Kostnader på 1000 SEK är inte helt ovanliga för en överföring, vilket självfallet inte håller i längden. Det skapar en marknad där bara de rika har råd att vara med och delta.

[EIP 1559](https://github.com/ethereum/EIPs/blob/master/EIPS/eip-1559.md) löser delvis detta problemet genom att förändra hur avgifter betalas och beräknas. Istället för att själv välja transaktionsavgiften som idag, och kriga om att få komma med på blockkedjan genom att lägga högre och högre transaktioner, kommer den grundavgift införas som är lika för alla. Denna avgift kommer brännas, det vill säga försvinna i tomma intet. Dricks kan dock ges till Ethereum miners.

Detta har flera stora fördelar: 1. Det blir enklare att beräkna vad avgiften kommer att bli i förväg, och föränderligheten blir lägre så att den inte ändras efter att du har förstökt göra din transaktion. 2. Avgifterna blir lägre eftersom priskriget uteblir. 3. Eftersom avgiften förbränns så leder det potentiellt till att Ethereum blir deflatorisk, dvs antalet Ethereum kommer sakta minska i takt med att användningen ökar. Det gör dina existerande ETHs mer värdefulla.

Några som förstås inte är nöjda med detta är de som minar/bryter och validerar transaktioner. Det är en marknad som i Februari 2021 gav ett sammanlagt värde av 5,5 miljarder SEK. Men troligtvis kommer man hellre se till användarnas bästa och införa EIP 1559 i nästa stora uppdatering av Ethereum 1.0 kallad London. Detta kommer ske i Juli 2021.

### Ethereum 2.0

15 transaktioner i sekunden räcker inte långt längre. Det räcker inte ens för att _en_ applikation eller _ett_ spel. Det är ingen enkel uppgift att öka hastigheten på ett decentraliserat nät, men tekniken har kommit längre sedan Ethereum 1.0 såg dagens ljus.

![Ethereum 2.0](../img/eth2.webp 'Ethereum 2.0')

ETH 2.0 släpps i olika faser.

1. **Beacon Chain**: Lanserades i december 2020 och är stommen för det nya nätverket. Den hanterar transaktioner, smarta kontrakt m.m. över [Proof of Stake](/tekniker/proof-of-stake.html).
2. **Shard chains**: Planeras för 2021 och kommer erbjuda shards, dvs egna separata nätverk som delar upp nätverket i flera. Det medför att flera transaktioner kan exekveras samtidigt och alla parter i Ethereum-nätet behöver inte längre känna till och validera alla beräkningar och transaktioner.
3. **The docking**: När detta är klart ska Ethereum 1.0 smälta samman med det nya nätverket och först då är uppgraderingen komplett. Detta planeras ske 2022.

## Att köpa

Det går att köpa direkt med kontokort eller banköverföring på [CoinBase](https://www.coinbase.com/) eller [Binance](https://www.binance.com).

## Nuvarande pris (CoinGecko)

<script src="https://widgets.coingecko.com/coingecko-coin-ticker-widget.js"></script>

<coingecko-coin-ticker-widget currency="sek" coin-id="ethereum" locale="en"></coingecko-coin-ticker-widget>
