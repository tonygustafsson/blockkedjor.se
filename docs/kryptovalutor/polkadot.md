---
layout: default.hbs
title: Polkadot (DOT)
description: Ett decentralicerat nätverk, skapat av Web3 Foundation. Med Parachains, PoS och interoperabilitet med andra nätverk har man lyckats med något som få andra gjort.
mainImage: img/polkadot.webp
author: Tony Gustafsson
created: 2021-02-20
modified: 2021-02-20
---

# Polkadot (DOT)

![Polkadot](/img/polkadot.webp 'Polkadot')

Officiell webbplats: https://polkadot.network/

Polkadots (DOT) nätverks togs i bruk maj 2020, efter att ha funnits som token på [Ethereum](/kryptovalutor/ethereum.html)-nätverket ett bra tag, där den mest var för spekulation.

Nätverket drivs av [Web3 Foundation](https://web3.foundation/) vilket är en stark spelare på kryptomarknaden. De värnar om den decentralicerade webben och har lyckats hitta bra nivå mellan decentralisation, hastighet och transaktionsavgifter.

De använder [Nominated Proof of Stake](/tekniker/proof-of-stake.html) som konsensusmetod, vilket är snabbare än [Proof of Work](/tekniker/proof-of-work.html). Det är en liknande metod som Ethereum 2.0 använder. Dock skiljer de sig åt när det gäller skalbarhet. Polkadot använder sig av så kallade Parachains och Parathreads, vilket är ett sätt att köra flera exekveringar parallellt på nätverket. Parachains liknar Ethereum 2.0s shards, men skiljer sig på så vis att olika parachains kan ha olika regler och logik för transaktioner och smarta kontrakt, vilket skapar nya möjligheter att sticka ut för spelare som väljer Polkadot.

Parachains är inte aktiva ännu i skrivandets stund, utan kommer auktioneras ut inom kort. Priset är därmed okänt, men man kan förmoda att det inte blir billigt.

![Polkadot Parachains](/img/polkadot-parachains.webp 'Polkadot Parachains')

Polkadot försöker inte konkurrera ut [Ethereum](/kryptovalutor/ethereum.html), utan arbetar mycket med interoperabilitet och samarbeten mellan olika nätverk. De bygger broar mellan olika decentralicerade blockkedjor istället för att slå sig för bröstet och försöka förgöra de andra spelare (något som visat sig vara ett misstag som tidigare spelare ofta gjort).

Man har även ett testnät som heter [Kusama](https://kusama.network/), som lite märkligt nog är ett eget mynt. Det är inget testnät på så vis att det behöver vara buggigt, utan snarare vill man ha någonstans att testa nya tekniker "live". Först när det bevisat sig fungera bra under en lång tid kan samma funktion komma till Polkadot. Allt för att göra Polkadot till ett så säkert nätverk som möjligt. Men det gör förstås också att utvecklingen av Polkadot går långsammare än det för Kusama. Kusama har också mycket billigare Parachains och lämpar sig för mindre företag och startups.

## Fördelar

-   Snabbt nätverk med låga transaktionsavgifter.
-   Hög nivå av skalbarhet, särskilt när Parachains kommer ut live.
-   Drivs av Web3 Foundation.
-   Bra uppgraderingsmodell som undviker forks/avgreningar.

## Nackdelar

-   Höga kostnader för att få en egen kedja.
-   Inga Parachains ännu.
-   Även om de inte konkurrerar med Ethereum, Cardano och andra nätverk för smarta kontrakt så blir det ändå svårt att få marknadsandelar.

## Att köpa

Både Polkadot och Kusama går att köpa på [Binance](https://www.binance.com).

## Nuvarande pris (CoinGecko)

<script src="https://widgets.coingecko.com/coingecko-coin-ticker-widget.js"></script>

<coingecko-coin-ticker-widget currency="sek" coin-id="polkadot" locale="en"></coingecko-coin-ticker-widget>

<coingecko-coin-ticker-widget currency="sek" coin-id="kusama" locale="en"></coingecko-coin-ticker-widget>
