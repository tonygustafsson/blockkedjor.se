---
layout: default.hbs
title: Stellar (XLM)
description: Stellar skapades av Jed McCaleb år 2014 som ett svar på Ripple. Projektet har som avsikt att hjälpa den utvecklande världen med transaktioner och är mer decentralicerade än motparten Ripple.
mainImage: img/stellar.jpg
author: Tony Gustafsson
created: 2019-07-28
modified: 2019-07-28
---

# Stellar Lumen (XLM)

![Stellar](../img/stellar.jpg 'Stellar')

Stellar skapades av Jed McCaleb år 2014. Jed var även grundaren till Mt. Gox - en av de allra största kryptohandlarna på sin tid. Han var även med och skapade upp [Ripple](/kryptovalutor/xrp.html), men valde att gå vidare och skapa sin egen ideella organisation och valuta.

Precis som Ripple kan nätverket användas för att skicka tillgångar snabbt över internationella gränser. Banker kan använda sig av nätverket, men till skillnad från Ripple så satsar man mer på utvecklande och fattigare länder, för att förenkla handel mellan organisationer i olika länder.

Stellar är decentraliserade, drivs med öppen källkod och communityt äger nätverket snarare än en central organisation. Under år 2017 lyckades man få till ett partnerskap med bland annat IBM som aktivt använder deras nätverk.

## Fördelar

-   Snabba, billiga internationella transaktioner.
-   Till skillnad från Ripple kan de även hantera tokens, dvs mynt som representerar värde men som inte är XLM, precis som [Ethereum](/kryptovalutor/ethereum.html).
-   Mer decentralicerad än Ripple.
-   Bra partnerskap så som IBM.
-   De har en egen decentralicerad [kryptohandel](/marknaden/kryptohandlare.html).

## Nackdelar

-   De använder en modell som i viss mån drabbas av inflation. Dock är inflationen förutsägbar och stadig.
-   Även om nätverket används av människor och partners så används fortfarande XLM i väldigt liten skala. Konkurrensen hårdnar.
-   De har stöd för [smarta kontrakt](/tekniker/smarta-kontrakt.html) men de är ganska begränsade.
-   Organisationen äger över 80% av det totala antalet stellar lumens.
-   Inget stöd för krypterade och hemliga transaktioner.

## Att köpa

De går att köpa direkt med kontokort eller banköverföring på [CoinBase](https://www.coinbase.com/). De kan även köpas genom [Binance](https://www.binance.com) genom kreditkort (först köpa Binance Coin och därefter byta till dig Stellar Lumens).

## Nuvarande pris (CoinGecko)

<script src="https://widgets.coingecko.com/coingecko-coin-ticker-widget.js"></script>

<coingecko-coin-ticker-widget currency="sek" coin-id="stellar" locale="en"></coingecko-coin-ticker-widget>
