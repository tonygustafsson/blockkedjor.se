# Byteshandlar (Exchanges)

Kryptovalutor kan generellt skickas mellan två parter utan mellanhänder, vilket också är en av de största fördelarna med att använda dem. I Bitcoins ursprung fick man helt enkelt betala i kontanter, varpå en vänlig själ skickade Bitcoins i gengälld.

Detta var förstås inte särskilt effektivt, och det gick inte att få någon kännedom om det faktiska marknadsvärdet på valutan. Risken för bedragare var också oerhört stor. Det dröjde inte många år innan det kom byteshandlar där man kunde köpa och byta bitcoins och andra valutor.

En av de första byteshandlarna var Mt. Gox, som med stor framgång lät väldigt många människor äga Bitcoins för första gången. De råkade senare ut för att bli hackade varpå de blev av med 750000 Bitcoins (7% av alla existerande bitcoins), och i 2014 gick de i konkurs. En stor mängd människor tappade därför sina bitcoins i ett tidigt skede.

Kryptovalutor i sig är säkra, så länge den privata nyckeln är i säkert förvar. Men att ha sina pengar på en byteshandel innebär alltid en risk. Det är då inte _dina_ pengar, utan de fungerar då som en bank, på så vis att de förvarar dem åt dig. Vilket naturligtvis innebär en risk att de går förlorade vid ett hack. I media rapporteras det ofta felaktigt att "Bitcoin har blivit hackad", vilket aldrig har hänt. Det man menar då är att en stor byteshandel har blivit hackad.

## Hur det går till

De flesta byteshandlar har inte vågat sig in i att ta emot pengar med kreditkort eller banköverföringar, vilket beror på att de inte vill förväxlas med en bank - med alla regler, lagar och förpliktelser detta medför. De största exchanges tar dock emot dina pengar från din bank, men man brukar betala i euro eller amerikanska dollar.

De mindre byteshandlarna däremot kräver att du redan äger en annan kryptovaluta, som du skickar in till din plånbok hos byteshandeln. Vanligt är att man har köpt Ethereum hos någon som tar emot pengar från din bank, och dessa skickar du sedan till en mindre byteshandel där du kan byta ut Ethereum mot något annat. Det innebär krångel, absolut, men detta krångel gör att de som orkar ligger steget före alla andra.

## [Binance](https://www.binance.com/)

Binance är idag den största byteshandeln av kryptovalutor. De låter dig köpa valutor med kreditkort och har ett stort utbud av valutor.

## [CoinBase](https://www.coinbase.com/)

Den näst största byteshandeln och är populärast i Sverige. Deras gränssnitt är det enklaste jag sett hitills och de har svenskt stöd. De tar emot pengar med internationella banköverföringar, vilket har en mycket lägre avgift än att betala med kreditkort. De har dock färre kryptovalutor än exempelvis Binance.

## [KuCoin](https://www.kucoin.com/)

Gränssnitet är krångligt, och de kräver att du redan har kryptovalutor att byta bort. Men de har många valutor som inte finns vare sig på CoinBase eller Binance.

## Fler byteshandlare

[Se en lista med fler byteshandlare/exchanges](https://www.coingecko.com/en/exchanges)
