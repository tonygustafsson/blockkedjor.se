---
layout: layout.html
---

# Ideologi

Hela sfären med kryptovalutor och blockkedjor präglas i stor mån av öppen källkod och libertarianism. Tanken är att var och ens pengar är ens egna - att de är fria att använda och att ingen bör bestämma vad man får spendera sina pengar på, eller spåra vart dessa tar vägen.

## Libertarianistisk

Sedan hundratals år tillbaka har våra pengar styrts av staten och bankerna. Bankerna håller våra pengar åt oss, och låter oss ta ut och använda pengarna mot en avgift. Vi betalar både för att de ska hålla våra pengar, och för att skicka dem till vänner, familj eller betala räkningar. Detta har hittills varit nödvändigt, eftersom möjligheten att skapa egna valutor aldrig tidigare har funnits.

I Sverige kan vi gnälla över att allt kostar pengar, och att vi i viss mån är begränsade i vad vi kan göra. Men i stora delar av världen är problemen mycket större. I stater utan demokrati och i stater vars valuta är så pass utsatta för inflation att människor måste skynda sig att handla mat innan lunch, eftersom priserna stigit rejält till på eftermiddagen. För dessa människor är kryptovalutor ett sätt att behålla värdet på pengar, och även ett sätt att komma runt regeringens makt och kontroll.

Inflation är ett problem i alla länder, även om vi kanske inte drabbas till vardags på samma vis. Men regeringen trycker nya pengar när de ser ett behov. I många fall är det helt nödvändigt, men vi får komma ihåg att för varje ny krona som trycks så sjunker värdet på våra kronor vi redan äger. De flesta kryptovalutor kan inte trycka nya pengar, utan ett fast antal mynt är bestämt i förhand. Detta påverkar förstås priserna positivt, när efterfrågan ökar.

![Censur](img/cencorship.png 'Censur')

## Teknologisk

Sfären är också tekniktung, eftersom teknikerna bakom kryptovalutor baseras på kryptografi, vilket kan vara allt annat än lättbegriplig. Lyckligtvis behöver man inte alltid förstå alla detaljer för att inse att ett projekt är bra eller dåligt, men det hjälper dig väldigt mycket att förstå tekniken bakom för att kunna ta egna beslut.

För första gången är det möjligt att med hjälp av teknik, skapa system som är ostoppbara. För individer, företag, men också för banker och stater. Det placerar utvecklare och organisationer i en helt ny sits - där de kan skapa möjligheter och system som är bortom censur och där individer är fria att uttrycka sig som de vill, och där de får en ekonomisk frihet.

År 2009 såg Bitcoin dagens ljus - sedan dess har digitala valutor varit möjliga. Data har alltid gått att kopiera på ett eller annat sätt. Om en digital valuta enbart är ren data, så kan man tänka sig att det bara vore att kopiera sina bitcoins och göra flera. Tack vare blockkedjan så är det inte möjligt, och tack vare att bitcoin bara finns i ett begränsat antal så skapades för första gången ett _värde_ på data.

![Bitcoin - ett alternativ](img/bitcoin-alternative.jpg 'Bitcoin - ett alternativ')
